Lokálna aplikácia + web

1. Úvod

Lokálna aplikácia je implementovaná v jazyku C# s použitím platformy .NET 4.5. C# sme si vybrali z niekoľkých dôvodov:
a) oproti C/C++ sa v ňom jednoduchšie, rýchlejšie a efektívnejšie robí grafické rozhranie, ktoré je zároveň užívateľsky priateľské a prehľadné.
V C/C++ by sme na dosiahnutie rovnakého výsledku potrebovali oveľa viac času a dodatočných knižníc z tretej strany, minimálne na spravenie 
rozumného grafického rozhrania, ktoré je nevyhnutnou podmienkou od zadávateľa tohto projektu.
b) oproti Jave sa v ňom oveľa lepšie robí práve so sériovými portmi a pristupuje k ďalším iným systémovým vlastnostiam daného počítača. 
Súčasťou .NET je totiž namespace System.Management, ktorý poskytuje prístup k množstvu informacii, správám, udalostiam systému, zariadeniam
 a aplikáciam registrovaných v infraštruktúre Windows Management Instrumentation (WMI). Aplikácie a servisy sa vedia systému pýtať 
na zaujímavé informácie (množstvo voľného miesta na disku, aktuálne využitie procesoru, ku ktorej databáze je pripojená určitá aplikácia a pod),
 pomocou triedy oddedenej z ManagementObjectSearcher a ManagementQuery, alebo zachytávať udalosti správy pomocou ManagementEventWatcher triedy.
Java nemá v svojej čistej podobe nič podobné k dispozícii - rovnaký výsledok by sme docielili zdĺhavejším procesom hľadania knižníc z tretej
 strany, inštaláciou rôznych balíkov a podobne, aj vtedy možno s obmedzenejším prístupom v porovnaní s platformou .NET.

2. Komunikácia

2.1 Dynamické selektovanie sériového portu

Aplikácia vie dynamicky selektovať sériové porty na danom zariadení. Využíva na to už horespomínaný namespace System.Management, resp. WMI triedu
zvanú Win32_PnPEntinty, ktorá v sebe uchováva vlastnosti všetkých prítomných Plug and Play zariadení. Pomocou tejto triedy aplikácia pri spustení
robí query a vyberá všetky sériové porty, ktoré sú v zariadení zaevidované. Z tých si používateľ vie v gafickom rozhraní vybrať a pripájať sa na ne.

2.2 Šifrovanie
Prenos komunikácie je šifrovaný pomocou SSL na sprostredkovanie bezpečnej komunikácie ako s aplikáciou a databázou, tak aj aplikáciou a webom.

3. Web
Webová aplikácia bude naprogramovaná v jazyku PHP s použitím Bootstrapu a JavaScriptu
na zobrazovanie grafov s RealTime zobrazovaním dát
pretože: 
a) Stránka by mala byť dynamická a teda nestačí len čisté HTML a CSS
b) Stránka by mala byť responzívna a teda mala by sa vhodne zobrazovať na ľubovolnom zariadení s ĺubovolným rozlíšením
c) Stránka by sa mala aj bez opätovného načítania vedieť aktualizovať